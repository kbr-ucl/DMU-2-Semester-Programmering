# Det Lille Bibliotek - Objekt Orienteret Analyse

**Formål:** At lære at identificere klasser, egenskaber (attributter) og adfærd (metoder) ud fra en simpel tekstbeskrivelse.



## Case

Den lokale forening har et bibliotek og har brug for et simpelt system til at holde styr på deres bøger og udlån til medlemmer.

Biblioteket har mange **bøger**. Hver bog har en titel, en forfatter og et unikt ISBN-nummer. Det er vigtigt for biblioteket altid at vide, om en bog står på hylden (er ledig), eller om den er udlånt.

Biblioteket har også **medlemmer** (lånere). Hvert medlem har et navn og et medlemsnummer. Systemet skal kunne håndtere, at et medlem **låner** en bog, hvis den er ledig. Når medlemmet er færdig med bogen, skal de kunne **aflevere** den igen, så den bliver ledig for andre.

Et medlem må højest have tre bøger lånt ad gangen.



## Opgave

Læs casen igennem og udfør en objektorienteret analyse. Du skal besvare følgende:

1. Hvilke **Domæne Objekter** (Klasser) kan du finde i teksten?
2. For hvert objekt, hvilke **Egenskaber** (data/attributter) skal det have?
3. For hvert objekt, hvilken **Adfærd** (metoder/funktioner) skal det kunne udføre?



